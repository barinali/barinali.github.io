---
author: barinali
comments: true
date: 2014-09-17 00:00:40+00:00
layout: page
link: http://blog.alibarin.com.tr/hakkimda/
permalink: /about/
slug: hakkimda
title: Hakkımda
tags: about
---

### **TL;DR**


Alan adında da yazdığı ve anlaşıldığı gibi adım soyadım Ali Barın. 22 yaşında ve İstanbul'da yaşamaktayım. **[VNGRS](http://vngrs.com)**'ta çalışan bir [arayüz geliştirici](http://alibarin.com.tr)yim.


### **Eğitim**


Eylül 2010'da Ondokuz Mayıs Üniversite'nde BÖTE lisans programına yerleştim. Samsun'da birşeylerin farkında varmamın ardından 2012 yılının yazında OMÜ'ni terk edip tekrar girdiğim yükseköğretime geçiş sınavı ile İstanbul Üniversitesi'nde BÖTE lisans programını kazanıp İÜ'ne yerleşip OMÜ'nde verdiğim derslerimi muaf ettirip kalmış olduğum yerden -3. sınıftan- eğitim-öğretim hayatıma devam edip Haziran 2014'te İstanbul Üniversite'nden mezun oldum.

Şimdi ise Anadolu Üniversite'sinin Açıköğretim Fakültesi'nde Marka İletişimi önlisans programının ikinci yılını okumaktayım.

Evet, biraz karışık bir eğitim - öğretim hayatım mevcut.


### **Kariyer**


2008'den bu yana bağımsız bir şekilde arayüz geliştiricisiyim. Bağımsız çalışmanın haricinde en son [Epigra](http://epigra.com/)'da iş deneyimi yaşadım ve eylül 2014'te birlikteliğimize bir son verdik. Eylül 2014'ten itibaren VNGRS'ta arayüz geliştirici olarak çalışmaktayım.


### **Neler Kullanıp Neler Yapıyorum**


HTML(5), CSS(3), javascript, jQuery gibi bir arayüz geliştirici için temel işaretleme/programlama dilleri ve kütüphaneleri sayılan teknolojileri hâliyle kullanmaktayım. jQuery ile projeye uygun şekilde kendi eklentilerimi geliştirmekteyim. Bir javascript oyun framework'ü olan [phaser.js](http://phaser.io) ile oyunlar geliştirmekteyim. Bu sıralar deneysel olarak node.js, socket.io, redis gibi teknolojiler ile ilgilenmekteyim. Boş bir zaman yakaladığımda phaser.js ile gerçek zamanlı basit bir oyun geliştirmeyi düşünüyorum. AngularJS ile PhoneGap/Cordova kullanıp basit anlamda mobil uygulama geliştirmekteyim.

Yukarı javascript temelli teknolojilerden bir hâyli bahsettim. Fakat onların haricinde php, mysql ile de hatrı sayılır şekilde ilgilenmekteyim. Bir php framework'ü olan laravel ile tecrübem var. Bazı projeler için gerekli geliştirmeleri kendim yapmaktayım.

Wordpress ile dört dörtlük olmasa da ciddi tecrübelerim mevcut. Bağımsız şekilde çalıştığım zaman eğer projenin içerik yönetim kısmı da bana aitse sıfırdan bir içerik yönetim sistemi kodlamaktansa wordpress'i kullanıp projeye özel tema ve eklenti geliştirmekteyim.


### **İlgilendiklerim**




<blockquote>"Sevdiğiniz bir işi seçin, böylelikle hayatınızda bir gün bile olsun çalışmak zorunda kalmamış olursunuz." - Konfüçyüs</blockquote>


demiş Üstad Kong. Ve ben de aynı şekilde sevdiğim bir işe kendimi adadığım için ilgilendiklerim de bu yönde. Yani iş yaptığım zamanlar haricinde de internette programlama, tasarım üzerine bir takım blogları, siteleri gezip yeni şeyler öğreniyorum. Öğrendiğim şeyler yeri geliyor yeni teknolojilerin çıkışı oluyor (basitce adlarını ve ne işe yaradıklarını), yeri geliyor daha önce duyduğum, gördüğüm, işime yarayabilecek bir teknolojinin o anda olabildiğince ayrıntılı şekilde kendisini öğrenişim oluyor.

İş haricinde de programlama, tasarım ile ilgileniyorum diyorum fakat bütün zamanım böyle geçmiyor tabii. Bu yazdıklarımın haricinde anime izleyicisi, manga okuyucusuyum ¹. Dizimag kapanana kadar 10'a yakın dizinin takipçisiydim, fakat dizimag'in sönüşünden sonra dizilerle ilişiğimi kestim gibi gibi ². Bana eşlik edecek kişiyi sevdiğim kadar gezmeyi seviyorum. Burada gezmekten kastım yeni yerleri keşfetmek olsa da çokta "aa bu doğal güzelliği de görelim", "aa bak burası pek bi popülermiş, gidelim"ci değilim.

...



* * *



¹ Bir günde 60 bölüm ve bölüm başı ~20 sayfa olmak üzere toplamda ~1200 sayfa manga okumuşluğum var.
² Sherlock, Da Vinci's Demons gibi bazı dizileri hâlen daha takip etmekteyim.
  *[BÖTE]: Bilgisayar ve Öğretim Teknolojileri Eğitimi
