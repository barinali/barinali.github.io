---
author: barinali
date: 2014-09-16 21:13:53+00:00
excerpt: 'Herkese merhabalar,

  Bir süredir tekrar bloglamaya başlamak istiyordum. Fakat hep istek ve düşünce olarak
  kalıp gerçekleşemiyordu. Bunca istek, düşüncenin üstüne kendimi dürtüleyip sonunda
  wordpress''in son sürümünü bu adres altına kurup yayına aldım. Yakın zaman içerisinde
  de aktif olarak yazı yazmayı hedeflemekteyim.'
layout: post
link: http://blog.alibarin.com.tr/merhaba-dunya/
slug: merhaba-dunya
title: Merhaba Dünya!
categories:
- Personal
tags:
- blog
- merhaba dünya
---

Herkese merhabalar,

Bir süredir tekrar bloglamaya başlamak istiyordum. Fakat hep istek ve düşünce olarak kalıp gerçekleşemiyordu. Bunca istek, düşüncenin üstüne kendimi dürtüleyip sonunda [wordpress](http://wordpress.org)'in son sürümünü bu adres altına kurup yayına aldım. Yakın zaman içerisinde de aktif olarak yazı yazmayı hedeflemekteyim.

_Hikaye faslı..._

En son 3 sene 2 gün önce [bir blog yazısı](http://webogrencisi.com/jquery-ile-icerikler-arasi-gecis-efekti/) yazdığımı hatırlıyorum. O yazı da zaten şahsi bloğumda değil, minik bir topluluk misali kurduğumuz fakat bir türlü ateşini koruyamadığımız [web öğrencisi](http://webogrencisi.com) adlı bloğumuz üzerinde idi.

Ola ki içten içe bana karşı "O tarihten bu yana ne yaptın?" diye bir soru yöneltiyorsanız, cevabım bu şekilde olurdu;

Kiminizin bildiği, kiminizin bilmediği gibi eğitim-öğretim hayatıma devam edip geçtiğimiz aylarda İstanbul Üniversitesi'nin Bilgisayar ve Öğretim Teknolojileri Eğitimi adlı lisans programını tamamladım. Bir arayüz geliştirici olarak eğitim-öğretim hayatıma paralel şekilde alanımda, sektörümde iş deneyimi edindim. Bunun yanı sıra freelance işler yaptım, hâlen daha yapmaktayım. Hem okuyup hem de kendimi geliştirip çalışmak pekte basit olmadı. Bunların yanında bir de özel hayatım olduğu da hesaba katınca hâliyle her ne kadar bloglamayı, yazı yazmayı sevsem de ne yazık ki fırsat bulamadım.

...

Durum kaba taslak şekilde böyle.

Faydalı yazılarda görüşmek üzere.
